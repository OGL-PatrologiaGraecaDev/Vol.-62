
7 PREFATIO. κ
rum partibus, nullus Arianus episc0pus esset, Meletius et Paulinus, episcopi mansero. ac
perseverante schismate, tamba partes se rixis, dicteriis et contumeliis lacerabant. Hac
haud dubie deplorat Chrysostomus, hanc ceu calamitatem omnium maximam, fusis etiam
lacrymis prosequitur, tantam ille miseriam perhorrescit ut prasentem. Quod certe nonnisi
de Antiochena Ecclesia intelligi potest.
Aliud etiam nec leve indicium est, quo probetur Antiochia habitas homilias fuisse; quod
videlicet monachos in montibus asperam sanctamque vitam agentes passim laudet; quod
in ConstantinOpolitanis homiliis vix deprehendas; imo vero monachos Constantinopoli vi-
cinos sape graviterque insectatur, utpote qui a prisco vita instituto non parum deﬂexis-
sent; in vicinis autem ConstantinOpoli montibus, si bene memini, monachos esse nusquam
dicit. Hic vero passim illos encomiis celebrat, et Homilia vigesima prima lulianum quem-
dam admirandum memorat monachum, qui cum in civitates ingrederetur, id quod perra-
rum erat, miro omnium concursu et populi frequentia excipiebatur.
Antiochenorum mores pravos sape insectatur, ut et alibi passim vidimus, illa maxime
qua ab ethnicis et idololatris promanarant, ut sortes et incantationes, col. ιι8, fatum etiam
et metempsychosin, col. 92: dicebantque illi omnia nulla geri providentia; alii vero Deum
esse corpus impune asserebant. lle ominibus autem et prasagiis qua dicit digna sunt, qua
hic referantur: Multis terroribus, inquit, plena est eorum anima. Ut puta, hic aut ille primus
mihi occurrit domo exeunti, omnino contingere oportet mala innumerabilia. Nunc servus
exsecrandus dans mihi calceos, primum porrexit partem sinistram, graves signiﬁcantur ca-
lamitates et contumeliae. Ego ipse exiens, sinistro priori processi pede : hoc quoque est si-
gnum calamitatum. Et hac quidem domi sunt mala : foras autem egresso, dexter mihi oculus
inferne salit : hoc est indicium lacrymarum. Mulieres quoque, quando sonant calami, ad
texturmrecta ligna allisi, vel cum ipsa: pectine discriminant, hoc pro signo habent. Rursus
quando subtegmen pectine concutiunt, et id faciunt vehementius; deinde qui sunt superne
calami ob intensum ictum edunt strepitum, allisi ad rectum structura: lignum, hoc habent
.pro signo: et alia innumerabilia digna qua rideantur. Et si asinus exclamaverit, et si gal-
lus, et si quis sternutaverit, et quodvis aliud, tanquam decies mille vincti vinculis, ut dixi,
tanquamqui teneantur in tenebris, omnia habent suspecta, et sunt magis serviles quam in-
numera manetpia.
ln homilia autem vigesima, ubi de instituenda uxore multa profert praclara et lectu
dignissima, luxum et fastum Antiochenorum vehementer insectatur, quorum plurimi licet
vilioris sortis homines, qui magnas sibi paraverant facultates, auro onusti cum uxoribus
prodibant, in curru mulis albis juncto, gregibus famulorum et agminibus cunuchorum sti-
pati. 'l'um acerrime invehitur in eos qui nuptiales carimonias Christianis indignas induxe-
rant; saltationes et tripudia, impudicas cantilenas, et catera traducit, qua nuptialem
torum dehonestarent. In uxores quoque illorum aspere invehitur, qua in famulas et
ancillas ita saviebant, ut ligatas et nudatas coram maritis acerrime verberarent, col. 110,
'l‘hessalidas vocantes, qua vox apud AristOphanem veneficas et prastigiatrices signi-
ﬁcat.
Sic ille Antiochenos incessit, qui intemperantius suis Opibus utebantur; tum etiam non
paucos, qui bonis alienis imminerent. Ad alia vero jam veniendum. In homilia octava, om~
