διδασκάλῳ , τὴν συμφορὰν, ὠς ᾤετο, ἀπήγγειλε, καί
τὸν ἄφυκτον ἐμήνυσε κίνδυνον. Κατεγέλασεν ὁ Προ-
φήτης, δτι τά οὐκ ἄξια δέους ἐδεδοίκει, καὶ παρῄνει
θαρρεῖν. Ἐκεῖνος δὲ ἀτελὴς ἔτι ὢν, οὐκ ἐπείθετο,
ἀλλ’ ἔτι ὑπὸ τῆς όψεως ἐκπληττόμενος ἐνέκειτο τῷ
φόϐῳ. Τί οὖν 6 Προφήτης; Κύριε , ἄνοιξον, φησὶ,
τοὺς ὀφθαλμοὺς τοῦ παιδαρίου τούτου, καὶ ίδέτω.
[70] δτι πλείους οἰ μεθ’ ἡμῶν ὑπὲρ τοὺς μετ’ αὐτῶν.
Καὶ ἄφνω τὸ όρος ὅλον ὁρᾷ. ὅπερ 6 Προφήτης ᾤκει
τότε, ἵππων πυρίνων, καὶ ἁρμάτων τοιούτων ἐμπε-
πλησμένον. Τοῦτο δέ οὐδὲν ἕτερον ἦν, εἰ μὴ ἀγγέλων
παρατάξεις.
β’. Εἰ δὲ Ἐλισσαίῳ ὑπὲρ τούτου μόνου τοσαύτη παρ-
είπετο τάξις ἀγγέλων, τί Παύλῳ; Τοῦτο καὶ ό προ-
φήτης Δαυῖδ ἔλεγε· Παρεμϐωεῖ ἄγγελος Κυρίου
κύκλῳ τῶν φοϐουμένων αὐτόν· καὶ πάλιν, Ἐπὶ
χειρῶν ἀροῦσί σε, μήποτε προσκόψῃς πρὸς λίθον
τὸν πόδα σου. Kal τί λέγω ἀγγέλους; αὐτὸς 6 Δε-
σπότης τότε μετ’ αὑτοῦ ἦν ἐξιόντος. Οὐ γὰρ δήπου
τῷ μὲν Ἀϐραὰμ ὡπτάνετο, μετὰ δέ⁸ τούτου οὐκ ἦν·
αὐτὸς γὰρ ἐπηγγείλατο λέγων · Ἐγώ ειμι μεθ’ ὑμῶν
πάσας τὰς ἡμέρας ἕως τῆς συντελείας τοῦ αἰῶνος.
Καὶ πάλιν ὀφθεὶς αὐτῷ, ἔλεγε ο Μὴ φοϐοῦ, ἀλλὰ
λάλει, ὅτι ἐγώ εἰμι μετὰ σοῦ, καὶ οὐδεὶς ἐπιθή-
σεταί σοι τοῦ κακῶσαί σε. Kal κατ’ όναρ δέ αὐτῷ
ἐπέστη λέγωνῖ Θάρσει· ὡς γὰρ διεμαρτύρω τὰ
περὶ ἐμοῦ εἰς Ἰερουσαλὴμ, οὕτω σε δεῖ καὶ ἐν
Ῥώμῃ μαρτυρῆσαι. Ἀεὶ μὲν οῦν οἱ ἅγιοι θαυμαστοὶ,
καὶ πολλῆς γέμουσι χάριτος, μάλιστα δὲ ὅταν διὰ
Χριστὸν κινδυνεύωσιν, ὅταν δέσμιοι γίνωνται. Καθ-
άπερ γὰρ στρατιώτης γενναῖος ἀεὶ μὲν καὶ ἁπλῶς
ἡδὺ θέαμα τοῖς όρῶσι γίνεται, μάλιστα δὲ ὅταν ἑστήκῃ
καὶ παρατάττῃ παρ’ αὑτὸν τὸν βασιλέα· οὕτω δὴ
καὶ Παῦλον ἐννόησον, ὅσον ἦν ἰδεῖν μετὰ τῶν δεσμῶν
αὐτὸν διδάσκοντα. Εἴπω τι μεταξὺ νῦν ὑπελθόν με
νόημα '0 μακάριος μάρτυς Βαϐύλας ἐδέθη, καὶ⁹
αὐτὸς άπὸ τῆς αὐτῆς αἰτίας, ἀφ’ ἧς καὶ Ἰωάννης,
βασιλέα παρανομοῦντα ἐλέγξας. Οὗτος τελευτῶν
ἐπέτρεψε τὰ δεσμά τεθῆναι μετά τοῦ σώματος, καὶ
τὸ σῶμα δεδεμένον ταφῆναι ’ καὶ νῦν αἱ πέδαι κεῖν-
ται μετά τῆς τέφρας. Τοσοῦτος ἦν αὐτῷ πόθος τῶν
διὰ Χριστὸν δεσμῶν. Σίδηρον διῆλθεν ἡ ψυχὴ αὑ-
τοῦ, 6 Προφήτης φησὶ περὶ τοῦ Ἰωσήφ. Ἤδη δὲ καὶ
γυναῖκες τούτων ἔλαϐον πεῖραν τῶν δεσμῶν · ἀλλ’
ἡμεῖς οὐ δεσμούμεθα. Οὐδέ τοῦτο παραινῶ, καιροῦ νῦν
οὐκ ὄντος · ἁλλά σὺ μὴ δήσῃς τάς χεῖρας, ἀλλά δῆσον
τήν διάνοιαν. Ἔστι καὶ ἄλλα δεσμά’ οἱ ταῦτα μὴ
φέροντες, ἐκεῖνα οἴσουσιν. ’Ἄκουε τοῦ Χριστοῦ λέ-
γοντος · Δήσατε αὑτοῦ χεῖρας καί πόδας. Ἀλλά μὴ
γένοιτο πεῖραν ἐκείνων λαϐεῖν, τούτων δέ τῶν δεσμῶν
καὶ ἐμπλησθῆναι γένοιτο. Διά ταῦτα ἔλεγεν · Ἐγὼ ὀ
δέσμιος ἐν Κυρίῳ παρακαλῶ ὑμᾶς, ἀξίως περιπα-
τῆσαι τῆς κλήσεως ἧς ἐκλήθητε· καὶ πάλιν,
Κεφαλήν έχομεν τὸν Χριστόν. Συνήγειρε γάρ καὶ
συνεκάθισεν ἡμᾶς ἐν τοῖς ἐπουρανίοις ἐχθροὺς ὄντας,
καὶ μυρία ἐργασαμένους κακά. Μεγάληή κλῆσις, καὶ
ἐπὶ μεγάλοις, οὐχ ὅτι ἀπ’ ἐκείνων μόνον, ἀλλ’ ὅτι
καὶ ἐπὶ τοιαῦτα, καὶ τοιούτῳ τρόπῳ.
Πῶς δέ ἑστιν ἀξίως περιπατῆσαι; Μετὰ πάσης
ταπεινοφροσύνης. '0 τοιοῦτος ἀξίως περιπατεῖ·
τοῦτο ἀρετῆς πάσης ὑπόθεσις. [Ἠ] Ἂν ταπεινὸς ᾗς,
καὶ ἐννοήσῃς τίς ὢν πῶς ἐσώθης, ἀφορμὴν πρὸς
ἀρετὴν λαμϐάνεις τὴν μνήμην, οὔτε τοῖς δεσμοῖς
ἐθέλοις διπλοῦν ποιῆσαι τὸν δεσμὸν, χρὴ κάκεῖνόν σοι

π ΙΝ EPIST. Al) EPHES. CAP. IV. HOMIL. IX. 7‘2
