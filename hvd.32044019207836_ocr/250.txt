καὶ εἰς οίκίας εἰσίασι, καὶ συναγελάζονται ἀλλήλοις·
ἐκεῖνος δέ αἴθριος διανυκτερεύων ἐπὶ τῆς κοπρίας
γυμνὸς, οὑδὲ ἱμάτιον περιϐαλέσθαι ἠδύνατο. Πῶς
γάρ; ἴσως ἂν καὶ προσετέθη ἄλγος ταῖς ἀλγηδόσι.
Τήκω γάρ ,βώλακας γῆς, φησὶν, ἀπὸ ἰχῶρος ξέων.
’ἰχῶρας αὑτῴ αί σάρκες καὶ σκώληκας ἔτικτον, καὶ
τοῦτο διηνεκῶς. Ὁρᾷς πῶς ἕκαστος ἡμῶν ναρκᾷ
ταῦτα ἀκούων; Εἰ δὲ ἀκοῦσαι οὑκ ἀνεκτά ταῦτα,
ίδεῖν ἀνεκτά; EI δὲ ίδεῖν οὑκ ἀνεκτά, πολλῷ μᾶλλον
παθεῖν. Ἀλλ’ ὅμως ἔπαθεν ὀ δίκαιος, καὶ οὑκ ἐπὶ
δύο ἡμέρας ἢ τρεῖς, ἀλλ’ ἐπὶ χρόνῳ πολλῷ, καὶ οὑχ
ἥμαρτεν, οὑδὲ ἐν τοῖς χείλεσιν αὑτοῦ. Ποίαν ἔχεις
μοι τοιαύτην νόσον εἰπεῖν, ὀδύνας ἔχουσαν πολλάς ;
πηρώσεως γὰρ οὑ χεῖρον τοῦτο ἦν; Βρόμον γὰρ ὁρῶ,
φησὶ, τὰ σῖτά μου. Καὶ οὑδέ τοῦτο μόνον, ἀλλ’ οὑδὲ
ὃ τοῖς ἄλλοις ἀνάπαυσίς ἐστιν ἡ νὺξ καὶ ὁ ὕπνος,
’τοῦτο ἐκείνῳ παραμυθίαν τινά ἔφερεν, ἀλλά χαλε-
πωτέρα ἦν πάσης βασάνου. Καὶ ἄκουε αὑτοῦ, λέγον-
τος · Ἵνα τί με φοϐεῖς ἐνυπνίοις, καὶ ἐν ὁράμασί
με καταπλήσσειςς Ἐὰν γένηται πρωῒ, λέγω, Πότε
ἐσπέρα; Καὶ τοιαῦτα πάσχων οὑκ ἐγόγγυσεν. Οὑ
τοῦτο δὲ μόνον ἦν τὸ δεινὸν, ἀλλά καὶ ἠ παρὰ τῶν
πολλῶν πονηρά δόξα ο ὡς γὰρ μυρίων ἔνοχον κακῶν
εἶχον λοιπὸν, ἀφ’ ὧν ἔπασχε. Τοῦτο γοῦν καὶ οἱ φίλοι
αὑτῷ ελεγονο Οὑκ ἄξια ὧν ἡμάρτηκας με μαστίγωσαι.
Διδ καὶ αὑτὸς ἔλεγε ο Καὶ νουθετοῦσί με ἐλάχιστοι,
οὓς οὐκ ἀξίους ἡγησάμην κυνῶν τῶν ἐμῶν νο-
μάδων. Πόσων τοῦτο θανάτων [ἒϐηοὺ χεῖρον; Ἀλλά
τοσούτῳ κλύδωνι πάντοθεν βαλλόμενος, καὶ πάντοθεν
αἰρομένου τοῦ χειμῶνος χαλεποῦ, συννεφείας, ζάλης ι,
σκηπτῶν, ίλίγγων, στροϐίλων, ἔμενεν αὑτὸς ἀκλινὴς,
καθάπερ ἐν γαλήνῃ καθήμενος τῷ κλύδωνι τῷ τοσ-
ούτῳ, τῷ οὕτω χαλεπῷ, καὶ οὑκ ἐγόγγυσε ’ καὶ ταῦτα
πρὸ τῆς χάριτος, πρὶν ἣ περὶ άναστάσεὼς τι λεχθῆ-
ναι, πρὶν ἢ περὶ γεέννης καὶ κολάσεως καὶ τιμωρίας.
Ἡμεῖς δέ καὶ προφητῶν καὶ ἀποστόλων καὶ εὑαγ-
γελιστῶν ἀκούοντες, καὶ μυρία ὁρῶντες παραδείγ-
ματα, καὶ τοὺς περὶ ἀναστάσεως μαθόντες λόγους,
ἀσχάλλομεν ἔτι, καίτοι οὐδεὶς ἂν ἔχοι λέγειν ἑαυτῷ
τοσαῦτα συμπεπτωκότα. Εἰ γάρ καὶ χρήματά τις
ἀπώλεσεν, ἀλλ’ οὑ παῖδας καὶ θυγατέρας τοσαύτας,
καὶ εἰ ἀπώλεσεν, ἴσως ἁμαρτών ο ἐκεῖνος δέ ἐξαίφνης
ἐν μέσαις ταῖς θυσίαις, ἐν μέσῃ τῇ θεραπείᾳ τῇ πρὸς
τὸν Θεόν · καὶ εί παῖδας καὶ χρήματα ὁμοῦ τοσαῦτα,
ὅπερ ἀδύνατον, ἀλλ’ οὑχὶ καὶ ἤλκωτο διαπαντὸς, καὶ
ἰχῶρας ἐξεεν ο εί δὲ καὶ τοῦτο, ἀλλ’ οὑχὶ τοὺς ἐπεμ-
ϐαίνοντας εἶχε καὶ ὀνειδίζοντας’ ὅπερ μάλιστα πάν-
των δάκνειν ἡμᾶς εἴωθεν,ἢ αἱ συμφοραί. Εἰ γὰρ
τοὺς παρακαλοῦντας ἔχοντες ἐν τοῖς κακοῖς καὶ πα-
ραμυθουμένους καὶ ἐλπίδας ἡμῖν ὑποτείνοντας χρη-
στὰς, οὕτως ἀλύομεν, ἐννόησον τί ἦν ὀνειδίζοντας
ἔχειν. Εἰ τὸ, ’Υπέμεινα συλλυπούμενον, καὶ οὐχ
ὑπῆρξε, καί παρακαλοῦντας, καὶ οὐχ εὗρον,
δεινὸν καὶ ἀφόρητον, τὺ ἀντὶ τῶν παρακαλούντων
ὀνειδίζοντας εὑρεῖν πόσον κακόν; Παρακλήτορες,
φησὶ, κακῶν πάντες.
⁸ CoisIIn., χαλεποῦ καὶ τοσαύτης ζάλης.

253
9.“
