481
πέντε παρθένοι ἐκλήθησαν · ἐγείρεσθε, φησὶν, ὁ
νυμφίος ἔρχεται · καί⁵ παρεσκευάσαντο, ἀλλ’ ούκ
εἰσῆλθον. Δηλῶν οὖν ποίαν κλῆσιν, ἐπήγαγε ’ Kal
πληρώση πᾶσαν εὐδοκίαν ἀγαθωσύνης, καὶέρ-
γον πίστεως ἐν δυνάμει. Ταύτην ζητοῦμεν τὴν
κλῆσιν, φησίν. Ὅρα πῶς ἠρέμα αὐτοὺς καταστέλ-
λει. Ἵνα γὰρ μὴ τῇ τῶν ἐγκωμίων ύπερόολῇ χαυνω-
θῶσιν, ὡς μεγάλα κατωρθωκότες, καὶ ρᾴθυμοι
γένωνται,δείκνυσιν ὅτι ἔτι αὐτοῖς λείπει, ἕως ἂν
ὦσιν ἐν τῷ βίῳ τούτῳ · ὅπερ καὶ Ἑϐραίοις γράφων
ἔλεγεν· Οὔπω μέχρις αἵματος ἀντικατέστητε,
πρὸς τὴν ἁμαρτίαν ἀνταγωνιζόμενοι. Εἰς πᾶσαν,
φησιν, εὐδοκίαν · τουτέστιν, ἀρέσκειαν, πεῖσμα,
πληροφορίαν ο ὡσεὶ ἔλεγεν, ἵνα τὸ πεῖσμα τοῦ [521]
Θεοῦ γέ θηται, ἴνα μηδὲν ὑμῖν λείπῃ, ἵνα ὡς βούλε-
ται οὕτως ἦτε. Kal ἔργον, φησὶ, πίστεως ἐν δυνά-
μει. Τί ἐστι τοῦτο; Ἦ ὑπομονὴ τῶν διωγμῶν, ἵνα μὴ
ἐκλυώμεθα, φησίν. Ὅπως ἐνδοξασθῇ τὸ ὄνομα
τοῦ Κυρίου ἡμῶν Ἰησοῦ Χριστοῦ ἐν ὑμῖν, καὶ
ὑμεῖς ἐν αὐτῷ κατὰ τὴν χάριν τοῦ Θεοῦ ἡμῶν,
καὶ Κυρίου Ἰησοῦ Χριστοῦ.
β’. ’Ὁρα- εἶπεν ἐκεῖ δόξαν, εἷπε καὶ ἐνταῦθα’ εἶπεν
ὅτι αὐτοὶ δοξάζονται, ὥστε καὶ καυχᾶσθαι · εἶπεν ὃ
πολλῷ πλέον ἦν, ὅτι καὶ τὸν Θεὸν δοξάζουσιν · εἶπεν
-ὃτι ἀπολήψονται τὴν δόξαν ἐκείνην ° ἀλλὰ καὶ ἐνταῦθά
φησι · τοῦ γὰρ δεσπότου δοξαζομένου, καὶ οἱ δοῦλοι
δοξάζονται. Ol γὰρ τὸν δεσπότην δοξάζοντες, πολλῷ
μᾶλλον αὐτοὶ δοξάζονται, καὶ τούτῳ αύτῷ, καὶ χωρὶς
τούτου. Δόξα γάρ ἐστιν ἡ θλῖψις ἡ διὰ Χριστὸν, καὶ
‘ πανταχοῦ δόξαν τὸ πρᾶγμα καλεῖ· καὶ ὅσῳ ἂν
ἄτιμόν τι πάθωμεν, τοσούτῳ μᾶλλον γινόμεθα λαμ-
προί. Εἶτα πάλιν δεικνὺς ὅτι καὶ τοῦτο αὐτὸ τοῦ Θεοῦ
ἐστι, φησὶ, Κατὰ thr χάριν τοῦ Θεοῦ ἡμῶν καὶ
Κυρίου Ἰησοῦ Χριστοῦ ⁸ τουτέστι, ταύτην τὴν
χάριν ἡμῖν αὐτὸς ἔδωκεν ὁ Θεὸς, ῐνα δοξάζηται ἐν
ἡμῖν, καὶ δοξάζη ἡμᾶς ἐν αύτῷ. Πῶς δοξάζεται ἐν
ήμτν; ’Ὁτι οὐδὲν αὑτοῦ προτιμῶμεν. Πῶς δοξαζόμεθα
ἐν αύτῷ; ’Ὁτι δύναμιν εἰλήφαμεν παρ’ αὑτοῦ ὥστε
μηδέ ἐνδιδόναι τοῖς ἐπαγομένοις δεινοῖς. Ὁμοῦ γὰρ
ὅταν πειρασμὸς συμϐῇ, καὶ ὁ Θεὸς δοξάζεται, καὶ
ἡμεῖς · αὑτὸν μὲν γὰρ δοξάζουσιν, ὅτι οὕτως ἡμᾶς
ἐνεύρωσεν ' ἡμᾶς δὲ θαυμάζουσιν, ὅτι ἀξίους ἐαυ-
τοὺς παρεσκευάσαμεν. Πάντα δὲ ταῦτα ἀπὸ τῆς
χάριτος τοῦ Θεοῦ γίνεται. Ἐρωτῶμεν δὲ ὑμᾶς,
ἀδελφοὶ, ὑπὲρ τῆς παρουσίας τοῦ Κυρίου ἡμῶν
Ἰησοῦ Χριστοῦ καί ήμῶν ἐπισυναγωγῆς ἐπ’ αὐ-
τὸν, είς τὸ μὴ ταχέως σαλευθῆναι ὑμᾶς ἀπὸ τοῦ
νοός. Πότε μὲν ἔσται ἀνάστασις. οὐκ εἴρηκεν · ὃτι
δὲ νῦν οὐκ ἔσται, εἴρηκε. Καὶ ἡμῶν, φησὶν, ἐπισυν-
αγωγῆς ἐπ’ αὐτόν. Οὐ μικρὸν καὶ τοῦτο. Ὁρᾷς
πῶς καί⁵ ἡ παραίνεσις πάλιν μετ’ ἐγκωμίου καὶ¹
προτροπῆς, τῷ πάντως μεθ’ ἡμῶν αὐτῶν φαίνεσθαι
τὸν Κύριον καὶ τοὺς ἁγίους πάντας; Περὶ τῆς παρου-
σίας τοῦ Χριστοῦ ἐνταῦθα διαλέγεται, καὶπερὶ τῆς
ἐπισυναγωγῆς τῆς ἡμῶν · ὁμοῦ γάρ ταῦτα ἔσται.
Ἐπαίρει τὴν διάνοιαν αὐτῶν · είς τὺ μὴ σαλεύεσθαι,
φησὶ, ταχέως ὑμᾶς. Μήτε θροεῖσθε, μήτε διὰ πνεύ-
ματος, μήτε διὰ λόγου, μήτε δι’ ἐπιστολῆς, ὡς
δι’ ἡμῶν, ὠς ὅτι ἐνέστηκεν η ἡμέρα τοῦ Κυρίου.
Ἐνταῦθα δοκεῖ μοι αἰνίττεσθαι περιιέναι τινας ἐπι-
στολὴν πλάσαντας δῆθεν ἀπὸτοῦ Παύλου, καὶ ταύτην
ἐπιδεικναμένους λέγειν, ὡς ἄρα ἐφέστηκε τοῦ Κυρίου
ὴ ἡμέρα, ἵνα πολλοὺς ἐντεῦθεν πλανήσωσιν.Ὤστε
οὖν μὴ ἀπατηθῆναι, ἀσφαλίζεται αὐτοὺς ο Παῦλος,

8. JOANNIS CHRYSOSTOMI ARCIIIEP. CONSTANTINOP. ιε
