δ’. Βαϐαὶ, πόση φιλία ! Τά γάρ μυστήρια αὐτοῦ ἡμῖν
λέγει. Τοῦ θελήματος αὐτοῦ, φησίν · ώς ἂν είποι τὶς,
Τὰ ἐν τῇ καρδίᾳ αὐτοῦ ἡμῖν ἐγνώρισε. Τοῦτο γάρ ἐστι
τὸ μυστήριον τὸ πάσης σοφίας τε γέμον καὶ φρονή-
σεως. Τί γὰρ ταύτης τῆς σοφίας ῐσον ἐρείς; τοὺς οὐ·
δενὸς ἀξίους ὄντας, τούτους εῦρεν ὅπως είς πλοῦτον
ἀναγάγῃ. Τί ταύτης τῆς εὐμηχανίας ῐσον; ό ἐχθρὸς,
ό μεμισημένος, οὗτος ἐξαίφνης ἄνω γέγονε. Καὶ οὐ
τοῦτο μόνον, άλλά καὶ ἐν τούτῳ τῷ καιρῷ ’καὶ
τοῦτο-σοφίας ἦν, καὶ τὸ διά σταυροῦ. Μακρὸς
ἐνταῦθα δεῖξαι ό λόγος, πῶς σοφίας ἦν τοῦτο, καὶ
πῶς σοφοὺς ἡμᾶς είργάσατο. Διὸ πάλιν, Κατὰ τὴν
εὐδοκίαν αὑτοῦ, φησὶν, ἢν προέθετο ἐν αὐτῷ.
Τουτέστι, τοῦτο ἐπεθύμει, τοῦτο ὤδινεν, ώς ἂν
έχοι ἐξειπεῖν ἡμῖν τὸ μυστήριον, Ποῖον δὴ τοῦτο;
Ὅτι ἄνθρωπον ἀνω καθίσαι βούλεται. Τοῦτο δὲ
γέγονεν, Εἰς οἰκονομίαν τοῦ πληρώματος τῶν
καιρῶν, ἀνακεφαλαιώσασθαι τὰ πάντα ἐν τῷ
Χριστῷ. ,τὰ ἐν τοῖς οὐρανοῖς, καὶ τὰ ἐπὶ τῆς γῆς
ἐν αὐτῷ. Ἀπέσχιστο, φησι, τὰ ἐπουράνια τῶν
ἐπιγείων, οὐκ εἷχε μίαν κεφαλήν. Κατά μὲν γάρ
τὸν τῆς δημιουργίας λόγον εἷς Θεὸς ἦν ⁶ κατὰ δὲ
τὸν τῆς οἰκειώσεως οὐκέτι, τῆς Ἑλληνικῆς πλάνης
κεχυ μένης, ἀλλ’ ἀπεσχισμένοι ἦσαν τῆς ὑπακοῆς αὐτοῦ.
Εἰς οἰκονομίαν, φη σὶ, τοῦ πληρώματος τῶν καιρῶν.
Ιιλήρωμα τῶν καιρῶν αὐτὸ ἐκάλεσεν, Ὅρα πῶς
ἀκριὸῶς φθέγγεται. Καὶ τὴν μὲν ἀρχὴν ἀπὸ τοῦ
Πατρός δείξας, [8] τὴν πρόθεσιν, τὴν βουλὴν, τὴν
πρώτην ὁρμὴν, τὴν δὲ διά τῶν ἔργων ἐκπλήρωσιν
διὰ τοῦ Χριστοῦ, οὐδαμοῦ διάκονον αὐτὸν ὀνομάζει.
Ἐ’ξελέξατο ἡμᾶς, φησὶν, ἐν αὐτῷ, προορίσας
ἡμᾶς εὶς υἱοθεσίαν διὰ Χριστοῦ Ἰησοῦ εἰς αὐτὸν,
καί εὶς ἔπαινον δόξης τῆς χάριτος αὐτοῦ, ὲν ᾧ
ἔχομεν τὴν ἀπολύτρωσιν διὰ τοῦ αἵματος αὐτοῦ,
ῆν προέθετο ἐν αὑτῷ εὶς οἰκονομίαν τοῦ πληρώ-
ματος τὼν καιρῶν, ἀνακεφαλαιώσασθαι τὰ πάντα
ἐν τῷ Χριστῷ. Καὶ οὐδαμοῦ διάκονον αὐτὸν εἶπεν.
El δὲ τδ,ὲν, καὶ τὸ, διὰ, διακόνου ἐστὶν, ὅρα ποῦ
τρέπει τὸ πρᾶγμα. Ἀρχόμενος γὰρ εὐθέως τῆς
Ἐπιστολῆς, Διὰ τοῦ θελήματος, εἷπε, τοῦ Πατρός.
'0 Πατὴρ ἠθέλησε, φησὶν, ὁ Υίὸς ἐνήργησεν. Ἀλλ’
οὔτε, ἐπειδὴ ό Πατὴρ ἠθέλησε, τῆς ἐνεργείας ἐκτός
ἐστιν ό Υἱός· οὔτε ἐπειδὴ ό Υἱὸς ἐνήργησε, τοῦ
θελήματος ἀπεστέρηται ὁ Πατὴρ, ἀλλὰ κοινά Πατρὸς
καὶ Υίοῦ πάντα · Πάντα γὰρ τὰ ἐμὰ σά ἐστι, φησι,
καὶ τὰ σὰ ἐμά . Πλήρωμα δὲ τῶν καιρῶν ὴ παρουι
τὸν Θεὸν Λόγον.

15 IN EPIST. AD EPH
CAP. 1, llOMlL. 1. 16
