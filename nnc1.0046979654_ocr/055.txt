ἀλλ’-ἀεὶ τὰ δυνάμενα συστεῖλαι καὶ σωφρονίσαι τὴν
ψιχήν. Ταῦτα γὰρ αἴτια γίνεται τῶν μελλόντων ἀγα-
φιλανθρωπίᾳ.
ΟΜῘΛΙΑ Ζ’.
Ἐμοί τῷ ἐλαχιστοτέρῳ πάντων ἁγίων ἐδόθη η
χάρις αῦτη, ἐν τοῖς ἔθνεσιν εὐαγγελίσασθαι
τὸν ἀνεξιχνίαστον πλοῦτον τοῦ Χριστοῦ, κιιί
φωτίσαι πάντας, τίς Δ’ἡ οἰκονομία τοῦ μυστη-
ρίου τοῦ ἀποκεκρυμμένου ἀπό τῶν αἰώνων ἐν
τῷ Θεῷ τῷ τίι πάντα κτίσαντι διὰ Ἰησοῦ
Χριστοῦ ο ἵνα γνωρισθῇ νῦν ταῖς ἀρχαῖς καὶ
ταῖς ἐξουσίαις ἐν τοῖς ἐπουρανίοις διὰ τῆς
Ἐκκλησίας ἠ πολυποίκιλος σοφία τοῦ Θεοῦ,
κατὰ πρόθεσιν τῶν αἰώνων, ἢν ἐποίησεν ἐν
Χριστῷ Ἰησοῦ τῷ Κυρίῳ ἡμῶν.
Τοὺς είς ἰατρεῖον ἐρχομένους οὐχ ἁπλῶς ἐκεῖ δεῖ
πορεύεσθαι, ἀλλ’ ὥστε μανθάνειν θεραπεύεσθαι, καὶ
φάρμακα ἐπιτιθέναι. Καὶ ἡμᾶς τοίνυν ἐνταῦθα
παραγενομένους, οὐχ ἀπλῶς δεῖ τοῦτο ποιεῖν, ἀλλὰ
μανθάνειν τῆς ταπεινοφροσύνης Παύλου τὴν ὑπερ-
ὅολήν. Τί γάρ; Ἐπειδὴ ἔμελλε λέγειν τὸ μέγεθος
τῆς χάριτος τοῦ Θεοῦ, άκουσον τί φησιν ο Ἐμοὶ τῷ
ἐλαχιστοτέρῳ πάντων ἁγίων ἐδόθη η χάρις αὕτη.
Ἦν μὲν ταπεινοφροσύνης καὶ τὸ ἐπὶ τοῖς προτέροις
ἁμαρτήμασι, καίτοι ἐξηλειμμένοις, θρηνεῖν, καὶ με·
μνῆσθαι αὐτῶν, καὶ μετριάζειν, ὡς ὅταν λέγῃ βλά-
σφημον ἐαυτὸν καὶ διώκτην καὶ-ὑϐριστήν ⁸ ἀλλ’ οὐδὲν
ἴσον τούτου. Πρότερον γὰρ, φησὶ, τοιοῦτος ἢμην, καὶ
έκτρωμα δὲ ἐαυτὸν καλεῖ ο τὸ δέ μετὰ τοσαῦτα κατ-
ορθώματα καὶ ἐπὶ τοῦ παρόντος μετριάζειν, καὶ
πάντων ἑαυτὸν λέγειν ἐλαχιστότερον, πολλῆς καὶ
ὑπερϐαλλούσης ἐστὶ μετριότητος. Ἐμοὶ τῷ ἐλαχι-
στοτέρῳ πάντων ἀγίων. Ούκ εἷπε, Τῶν ἀποστόλων·
ὥστε κάκεῖνο τούτου ἔλαττον. Ἐκεῖ γάρ εἶπεν, Οὐκ
είμί ἱκανὸς καλεῖσθαι ἀπόστολος · ἐνταῦθα δὲ καὶ
τῶν άγίων πάντων ἐλαχιστότερον εἷναί φησιν. Ἐμοί,
φησὶ, τῷ ἐλαχιστοτέρῳ πάντων ἁγίων ἐδόθη η
χάρις αὕτη. Ποία; Εὐαγτελίσασθαι τοῖς ἔθνεσι
τὸν ἀνεξιχνίαστον πλοῦτον τοῦ Χριστοῦ, καί
φωτίσαι πάντας, τίς η οἰκονομία τοῦ μυστηρίου
τοῦ ἀποκεκαλυμμένου ἀπὸ τῶν αἰώνων έν τῷ
Θεῷ, τῷ τὰ πάντα κτίσαντι διὰ [46] Ἰησοῦ Χρι-
στοῦ, ἵνα γνωρισθῇ νῦν ταῖς ἀρχαῖς καί ταῖς
ἐξουσίαις ἐν τοῖς ἐπουρανίοις διὰ τῆς Ἐκκλη-
σίας η πολυποίκιλος σοφία τοῦ Θεοῦ. Ἔστω, ἀν-
θρώποις οὐκ ἀπεκαλύφθη· καὶ ἀγγέλους καὶ ἀρ-
χαγγέλους φωτίζεις, καὶ ἀρχὰς καὶ ἐξουσίας ; Ναὶ,
φησίν · ἐν γὰρ τῷ Θεῴ κέκρυπτο, καὶ Θεῷ τῷ πάντα
κτίσαντι διὰ Ἰησοῦ. Καὶ τολμᾷς τοῦτο εἰπεῖν ; Ναὶ,
φησίν. Ἀλλὰ πόθεν τοῦτο δῆλον τοῖς ἀγγέλοις γέν
γονε; Διὰ τῆς Ἐκκλησίας. Καὶ οὐδὲ ἁπλῶς εἶπεν,
Ἥ ποικίλη σοφία τοῦ Θεοῦ, ἀλλ’, Ἠ πολυποίκιλος.
Τί οῦν ἐστι τοῦτο; οὐκ ᾔδεσαν ἄγγελοι : Οὐδαμῶς ο
εἰ γὰρ ἀρχαὶ οὐκ ᾔδεσαν, πολλῴ μᾶλλον ἄγγελοι οὐκ
ᾔδεσαν ἀν. Τί οὗν; οὐδέ ἀρχάγγελοι ᾔδεσαν; υύδὲ
ἐκεῖνοι· πόθεν δέ καὶ ἔμελλον είσεσθαις τίνος ἁπο-
καλύπτοντος; Ὅτε ἡμεῖς ἐμάθομεν, τότε κάκεῖνοι
δι’ ἡμῶν. Ἄκουε γὰρ τοῦ ἀγγέλου λέγοντος πρὸς τὸν
Ἰωσήφ ⁸ Καλέσεις τὸ ὄνομα αὐτοῦ Ἰησοῦν · αὺ-
τὸς γὰρ σώσει τὸν λαὸν αὑτοῦ ἀπὸ τῶν ἁμαρ-
τιῶν αὐτῶν. Αὐτὸς ἀπεστάλη είς τὰ ἔθνη, ἐκεῖνοι
’ δὲ είς τὴν περιτομήν. Ὥστε, τὸ θαυμασιώτερον καὶ
ἔκπληκτον, ἐμοὶ, φησὶν, ἐδόθη τῷ ἐλαχιστοτέρῳ,

49 5. JOANNIS CHRYSOSTOM
RCHIEP. CONSTANTINOP. 50
_
