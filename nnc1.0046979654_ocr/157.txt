181

dem mittere, et ad ludum literarium, et pro eo omnia
facere ; in disciplina autem et Dei admonitione pue-
ros non educare? Propterea nos primi fructus perci-
pimus , audaces , intemperantes , immorigeros , sor-
didos, et illiherales alentes ﬁlios. Ne ergo hoc
faciamus, sed huic beato pareamus suadenti : educe-
mus eos in disciplina et admonitione Domini : de-
mus eis exemplum , ab ineunte aetate curantes eos
incumbere lectioni Scripturarum. Hei mihi! hanc
assidue dicens videor delirare; verumtamen non
cessabo facere quod est meum. Cur . dic mihi , non
imitaris veteres τ Maxime vos, mulieres, illas mulie-
res admirandas aemulamini. Peperisti filium ? imitare
Annam , disce quid illa fecerit ; eum statim deduxit
in templum. Quaenam vestrum non maluerit suum ﬁ-
lium esse Samuelem,quam millies regem totius
orbis terrm? Et quomodo, inquit, fieri potest ut sit
talis? Quare non potest ﬁeri ’ἶ Quoniam non vis, nec
eum tradis iis qui possunt eum talem facere. Et quis
is est, inquit? Deus : nam ipsa illum ei tradidit. Ne-
que enim Heli erat ex iis qui admodum possent eum
fingere et ell'ormare : quomodo enim , qui nec suos
potuit tilios ’ἰ scd ﬁdes mulieris et alacritas animi
totum effecit. Primum peperit et solum, et nec scie-
bat an alios esset paritura. Neque dixit, Exspectabo
dum crescat infans, ut utatur rebus qua: ad hanc vi—
tam pertinent : concedam ut ipse parum versetur in
actate puerili : sed his omnibus propulsatis , in hoc
solo fuit, quomodo ab initio imago spiritualis Deo de-
dicaretur (i. Reg. 2). Pudore afﬁciamur viri de mu-
lieris philosophia : eum Deo obtulit, et illic sivit.
Propterea etiam splendidius factum est matrimonium,
quia prius spiritualia quaesivit, quia obtulit primitias:
propterea fertilis fuit ejus uterus , et alios habuit ﬁ-
lios : propterea et in mundo eum vidit ﬂorentem et
in bona esse existimatione. Si enim homines honorati
vicissim honorant, annon multo magis Deus, qui etiam
licet non honoratus hoc facit? Quousque sumus ear-
nes? quousque in terram incurvamur? Omnia a nobis
postponantur cura: ﬁliorum , et eorum educationi in
disciplina et admonitione Domini. Si ab initio didi-
cerit esse philosophus , acquisivit divitias majores
quibusvis divitiis, et potentiorem gloriam. Nihil tan-
tum eﬂicies docens artem et disciplinam externam ,
per quam acquiret divitias , quam si eum docueris
artem per quam deSpiciet divitias. Si velis eum di-
vitem facere, sic facito. Est enim dives non qui mul-
tis eget divitiis , et multis est circumdatus , sed qui
nullius indiget. lloc doce ﬁlium, hoc erudi : hac ma-
xima: sunt divitiae. Ne quaeras quomodo eum reddas
ﬂorentem et magna: existimationis in doctrinis exter-
nis , et reddas gloria insignem ; sed cura ut cum do-
ceas despicere hujus vitae gloriam : inde ﬁet splendi-
dior et gloria illustrior. Haec et pauperi et diviti licet
facere : haec non a doctore discit aliquis , neque per
artem, sed per divina eloquia. Non quaeras ut longam
hic vivat vitam, sed ut illic inﬁnitam et qua: numquam
desinat. Magna illi largire,non parva : audi Paulum
dicentem , Educet: eos in disciplina et admonitione
