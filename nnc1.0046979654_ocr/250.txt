243
τῶν ἐλέφαντι κατεχομένων χείρων ὧν. Οὗτοι μὲν γάρ
καὶ είς οἰκίας είσίασι, καὶ συναγελάζονται ἀλλήλοις⁸
ἐκεῖνος δὲ αἴθριος ’διανυκτερεύων ἐπὶ τῆς κοπρίας
γυμνὸς, οὐδὲ ἱμάτιον περιϐαλέσθαι ἠδύνατο. ῌῶς
γάρ; ἴσως ἂν καὶ προσετέθη ἄλγος ταῖς ἀλγηδόσι.
Τήκω γὰρ ,ϐώλακας γῆς, φησὶν, ἀπὸ ἰχῶρος ξέων.
Ὶχῶρας αὐτῷ αἱ σάρκες καί σκώληκας ἔτικτον, καὶ
τοῦτο διηνεκῶς. Ὁρᾷς πῶς ἕκαστος ἡμῶν ναρκᾷ
ταῦτα ἀκούων; Εἰ δὲ ἀκοῦσαι οὐκ ἀνεκτά ταῦτα,
ίδεῖν ἀνεκτά; EI δὲ ἰδεῖν οὐκ ἀνεκτὰ, πολλῷ μᾶλλον
παθεῖν. Ἀλλ’ ὅμως ἔπαθεν ὁ δίκαιος. καὶ οὐκ ἐπὶ
δύο ἡμέραςῆ τρεῖς, ἀλλ’ ἐπὶ χρόνῳ πολλῷ, καὶ οὐχ
ἥμαρτεν, οὐδὲ ἐν τοῖς χείλεσιν αὑτοῦ. Ποίαν ἔχεις
μοι τοιαύτην νόσον εἰπεῖν. ὀδύνας ἔχουσαν πολλάςς
πηρώσεως γὰρ ού χεῖρον τοῦτο ἧνς Βρόμον γὰρ ὁρῶ,
φησὶ, τὰ σῖτά μου. Καὶ οὐδὲ τοῦτο μόνον, ἀλλ’ οὐδὲ
δ τοῖς ἄλλοις ἀνάπαυσίς ἐστιν ὴ νὺξ καὶ ό ὕπνος,
τοῦτο ἐκείνῳ παραμυθίαν τινὰ ἔφερεν, ἀλλὰ χαλε-
πωτέρα ἦν πάσης βασάνου. Καὶ ἄκουε αὑτοῦ λέγον-
τος ’ Ἵνα τί με φοϐεῖς ἐνυπνίοις, καὶ ἐν όρὰμασί
με καταπλήσσεις ; Ἐὰν γένηται πρωῒ, λέγω, Πότε
ἐσπέρα; Καὶ τοιαῦτα πάσχων ούκ ἐγόγγυσεν. Οὐ
τοῦτο δὲ μόνον ἦν τὸ δεινὸν, ἀλλά καὶ ή παρὰ τῶν
πολλῶν πονηρά δόξα · ὡς γάρ μυρίων ἔνοχον κακῶν
εῐχον λοιπὸν, ἀφ’ ῶν ἔπασχε. Τοῦτο γοῦν καὶ οἰ φίλοι
αὐτῷ ἔλεγον· Ούκ ἄξια ὧν ἡμάρτηκας μεμαστίγωσαι.
Διδ καὶ αὐτὸς ἔλεγε · Καὶ νουθετοῦσί μεέλάχιστοι,
οὓς οὐκ ἀξίους ἡγησάμην κυνῶν τῶν ἐμῶν νο-
μάδων. Πόσων τοῦτο θανάτων [261]ού χεῖρον; Ἀλλά
τοσούτῳ κλύδωνι πάντοθεν βαλλόμενος, καὶ πάντοθεν
αἰρομένου τοῦ χειμῶνος χαλεποῦ, συννεφείας, ζάλης ⁸,
σκηπτῶν, ἰλίγγων, στροϐίλων, ἔμενεν αὐτὸς ἀκλινὴς,
καθάπερ ἐν γαλήνῃ καθήμενος τῷ κλύδωνι τῷ τοσ-
ούτῳ, τῷ οὕτω χαλεπῷ, καὶ ούκ ἐγόγγυσε ο καὶ ταῦτα
πρὸ τῆς χάριτος, πρὶν ἢ περὶ ἀναστάσεως τι λεχθῆ-
ναι, πρὶν ἢ περὶ γεέννης καὶ κολάσεως καὶ τιμωρίας.
Ἡμεῖς δὲ καὶ προφητῶν καὶ ἀποστόλων καὶ εὐαγ-
γελιστῶν ἀκούοντες, καὶ μυρία ὁρῶντες παραδείγ-
ματα, καὶ τοὺς περὶ ἀναστάσεως μαθόντες λόγους,
ἀσχάλλομεν ἔτι, καίτοι οὐδεὶς ἂν ἔχοι λέγειν ἐαυτῷ
τοσαῦτα συμπεπτωκότα. Εἰ γάρ καὶ χρήματά τις
ἀπώλεσεν, ἀλλ’ οὐ παῖδας καὶ θυγατέρας τοσαύτας,
καὶ εί ἀπώλεσεν, ἴσως ἁμαρτών ο ἐκεῖνος δὲ ἐξαίφνης
ἐν μέσαις ταῖς θυσίαις, ἐν μέσῃ τῇ θεραπείᾳ τῇ πρὸς
τὸν Θεόν ο καὶ εί παῖδας καὶ χρήματα όμοῦ τοσαῦτα,
ὅπερ ἀδύνατον, ἀλλ’ ούχὶ καὶ ἥλκωτο διαπαντὸς. καὶ
ἰχῶρας ἔξεεν ° εί δὲ καὶ τοῦτο, ἀλλ’ ούχὶ τοὺς έπεμ-
ϐαίνοντας εἶχε καὶ⁸ ὁνειδίζοντας’ ὅπερ μάλιστα πάν-
των δάκνειν ἡμᾶς είωθεν,ἢ αἱ συμφοραί. Εἰ γάρ
τοὺς παρακαλοῦντας ἔχοντες ἐν τοῖς κακοῖς καὶ πα-
ραμυθουμένους καὶ ἐλπίδας ἡμῖν ύποτείνοντας χρη-
στάς, οὓτως ἀλύομεν, ἐννόησον τί ἦν ὀνειδίζοντας
ἔχειν. Εἰ τὸ, ’Υπέμεινα συλλυπούμενον, καὶ οὐχ
ὑπῆρξε, καὶ παρακαλοῦντας, καὶ οὐχ εὗρον,
δεινὸν καὶ ἀφόρητον, τὸ ἀντὶ τῶν παρακαλούντων
ὀνειδίζοντας εὑρεῖν πόσον κακόν; Παρακλήτορες,
φησὶ, κακῶν πάντες.
³ Coiinn., χαλεποῦ καὶ τοιαύτης ζάλης.
ὶι Τῶν πλησίον ?

IN EPIST. AD PHILIPP. CAP. Il. IIOMIL. VIII.
