249

faciat ostendit. 28. Festinantius ergo misi illum. Quid
est, Festinantius? Sine cunctatione, nulla interpo-
sita mora , jubens omnia quaecumque obstent vincen-
tem, quam citissime ad vos venire, ut maerore libe-
ret. Non enim si eos quos amamus valere audiamus,
mque Iaatamur ac si videamus, maximeque si id
praeter spem eveniat, quemadmodum tunc in Epa-
phrodito evenerat. Festinantius ergo, inquit, misi
illum : ut viso eo gaudeatis, et ego magis sine tristitia
sim. Quomodo magis sine tristitia? Quoniam si vos
gaudetis, et ego gaudebo, et hic ipse de nostra volu-
ptate gaudebit, et ego a maerore liberior ero. Neque
dixit, Sine tristitia , sed ,_Magis sine tristitia, ut os-
tendat numquam animam suam mterore vacuam esse.
Qui enim ita dicit, Quis inﬁrmatur, et ego non inﬁr-
mor? quis scandalizatur, et ego non uror (2. Cor. II.
‘29)? quomodo sine maerore et tristitia sit? Ergo
mterorem, inquit, istum deponam. 29. Excipite
itaque illum in Domino cum omni gaudio. In Do-
mino, quod idem est ac spiritualiter. Id est, ma-
gno cum studio; vel potius hoc signiﬁcat, Deo volen-
te. Itaque illum excipite pro sanctorum dignitate,
ut sanctos excipi par est, Cum omni, inquit, gau-
dio.
5. Haec omnia pro iis facit ad quos mittit, non
pro missis. Majus enim facit lucrum , qui beneﬁcium
dat, quam qui accipit. Et ejusmodi homines cum ho-
nore habetote. Id est, Excipite illum ut merentur
sancti. '50. Quoniam propter opus Christi usque ad
mortem accessit, tradens animam suam, ut impleret id,
quod ea: vobis deerat erga meum obsequium. Hic com-
muniter a Philippensium civitate missus fuerat, qui
Paulo ministraret; aut fortasse etiam ideo venerat,
ut quidpiam alferret : allatas enim ab illo esse pecu-
nias in extrema epistola ostendit his verbis, Acceptis
ab Epaphrodito qua: misistis (Phil. 4. 18).Verisimile
igitur est illum, cum Romam pervenisset, Paulum
in magno hoc gravique periculo reperisse. ut qui
adire illum vellent , ipsi quoque minime tuto id pos-
sent facere , sed suo periculo accederent: quod eve-
nire maxime consuevit magna commota tempestate ,
atque ubi regum ira majorem in modum effervescit.
Etenim cum quis , quod in regis oﬁ'ensionem incur-
rerit, in carcerem detruditur, arctaeque custodiae
traditur ; tunc vel famuli ipsi aditu prohibentur, quod
quidem Paulo tunc accidisse verisimile est : Epaphro-
ditum vero , magno atque excelso animo virum, om-
nia comtempsisse pericula , ut Paulum adiret eique
ministraret, atque omnia quae opus erant faceret.
Duo igitur aﬁ'ert Paulus , ex quibus illi auctoritatem
ac reverentiam conciliat : unum quidem. ubi dicit,
ad mortem usque mea causa periclitatum esse ; alte-
rum vero , quod personam civitatis gerens haec per-
pessus fuerit : ut in periculo illo iis qui miserant
merces deberetur, perinde ac si civitas legatum mi-
sisset. Ergo excipere illum cum quodam obsequio
eique gratias agere de ofﬁciis ejus , ratio qttzedatn
erit qua pericula et facta nostra magis adhuc com-
munia vobis facietis. Neque dixit, Mea causa, sed
num metus potest, quam gehennre et futurorum sup-
