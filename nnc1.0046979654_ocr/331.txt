ΟΜΙΛΙΑ Δ’
Καὶ ὑμᾶς ποτε ἐχθροὺς ὄντας καί ἀπηλλοτριω-
μένους τῇ, ama/sz ἐν τοῖς ξργοις τοῖς πονηροῖς,
νυνί δὲ ’ἀποκατήλλαξε τῷ σώματι τῆς σαρκάς
αὐτοῦ διὰ τοῦ θανάτου, παραστῆσαι ὑμᾶς
ἁγίους καί ἀμώμους καί ἀνεγκλήτους καὶ ἐνώ-
πιον αὑτοῦ.
α’. Ἐνταῦθα λοιπὸν δείκνυσιν, ὅτι καὶ ἀναξίους
ὂντας καταλλαγῆς κατήλλαξε. Τὸ μέν γάρ εἰπεῖν, ὅτι
ὑπὸ τὴν ἐξουσίαν τοῦ σκότους ἦσαν, δείκνυσι τὴν
συμφοράν, ἐν ἦσαν. ’Λλλ’ ἵνα μὴ ἀκούσας ἐξουσίαν
σκότους, ἀνάγκην νομίσῃς εἷναι, ἐπάγει ⁸ Καὶ ὑμᾶς
ὄντας ἀπηλλοτριωμένους · ὥστε δοκεῖ μὲν τὸ αὐτὸ
λέγειν, οὐκ ἐστι δέ ο οὑ γάρ ἐστιν ῐσον ἀνάγκῃ κακῶς
παθόντα, καὶ ἑκόντα τοῦτο ὑπομείναντα ἀπαλλάξαι
τῶν δεινῶν. Ἐκεῖνος μὲν γάρ ἐλεεῖσθαι ἄξιος, οὗτος
δέ μισεῖσθαι. Ἀλλ’ ὅμως ὑμᾶς, φησὶν, οὐχὶ ἄκοντας
ούδέ ἀναγκαζομένους, ἀλλ’ ἑκόντας καὶ μετά τοῦ
βούλεσθαι ἀποπηδῶντας αὑτοῦ, καὶ ἀναξίους ὄντας
ἀπήλλαξε. Kal ἐπειδὴ τῶν ἐν τοῖς οὐρανοῖς ἐμνήσθη,
δείκνυσιν ὅτι ἡ ἔχθρα πᾶσα ἐντεῦθεν εἶχε τὴν ἀρχὴν,
ούκ ἐκεῖθεν. Ἐκεῖνοι μὲν γὰρ πάλαι ἐϐούλοντο, καὶ
ὁ Θεός · ὑμεῖς’ δὲ οὐκ ἠθελήσατε. Kal διόλου δείκνυσι
τοὺς ἀγγέλους μηδὲν ἰσχύσαντας ἐν τοῖς κάτω χρό..
νοις, εἴ γε έμενον ἐχθροὶ, καὶ οὔτε πεῖσαι ἠδύναντο,
οὔτε πεισθέντας ἀπαλλάξαι τοῦ διαϐόλου. Οὐδὲ γάρ
τὸ πεῖσαι εἶχέ τι κέρδος, τοῦ κατέχοντος μὴ δεθέν-
10; · ούδέ τὸ δεθῆναι εἶχέ τι κέρδοξ, τῶν κατεχομέ-
νων μὴ βουλομένων ἐπανελθεῖν. Ἀλλ’ ἀμφότερα ἔδει,
ὧν ἐκεῖνοι μέν ούδέν, ὁ Χριστὸς δὲ ἀμφότερα
πεποίηκεν. ’Ὥστε τοῦ τὸν θάνατον λῦσαι θαυμασιώ-
τερον τὸ πεῖσᾶι. Ἐκεῖνο μέν γὰρ ὅλον αὑτοῦ ἦν, καὶ
αὐτὸς μόνος κύριος ἦν ' τούτου δέ οὐχὶ αὐτὸς μόνος,
ἀλλά καὶ ἡμεῖς · εὐκολώτερον δέ ταῦτα ἀνύομεν, ῶν
αὐτοὶ κύριοί ἐσμεν. ”Λτε οὖν καὶ μεῖζον ὃν, ὕστερον
αὐτὸ τίθησι. Kal οὐχ ἁπλῶς εἶπεν, Ἐχθραίνοντας,
ἀλλά, Ἀπηλλοτριωμένους, ὂ πολλῆς ἔχθρας ἐστίν ⁶
ούδέ ἢλλοτριωμένους , ἀλλὰ μηδέ προσδοκῶντας
ἐπανελθεῖν. Kal ἐχθροὺς, φησὶ, τῇ διανοίᾳ, διὰ
τούτου δηλῶν, ὅτι οὐχὶ μέχρι τῆς προαιρέσεως μόνον
ἡ ἀλλοτρίωσις ἦν αὐτῶνάλλά τί; Καὶ ἐν τοῖς
ἔργοις τοῖς πονηροῖς. Kal ἐχθροὶ ἦτε, φησὶ, καὶ τὰ
τῶν ἐχθρῶν ἐπράττετε. Νυνὶ δὲ ἀποκατήλλαξεν
ἐν τῷ σώματι τῆς σαρκὸς αὑτοῦ διὰ τοῦ θανάτου,
παραστῆσαι ὑμᾶς ἁγίους καὶ ἀμώμους καί ἀνεγε-
κλήτους κατενώπιον αὐτοῦ. Ἐνταῦθα τίθησι καὶ
τὸν τρόπον τῆς καταλλαγῆς, ὅτι ἐν τῷ σώματι, καὶ
ὅτι οὐχ ἁπλῶς πληγεὶς, ούδέ μαστιγωθεὶς, ούδέ πρα-
θεὶς, ἀλλά καὶ ἀποθανὼν τῷ αἰσχίστῳ θανάτῳ. Πά-
λιν τοῦ σταυροῦ μέμνηται, καὶ πάλιν ἑτέραν τίθησιν
εὐεργεσίαν. Ού γὰρ ἀπήλλαξε μόνον, ἀλλά καὶ ὃ
φησιν ἀνωτέρω, Τῷ ἱκανώσαντι ἡμᾶς, τοῦτο δέ καὶ
ἐνταῦθα αἰνίττεται. Διὰ τοῦ θανάτου αὑτοῦ, φησὶ,
παραστῆσαι ὑμᾶς ἁγίους καί ἀμώμους καί ἀνεγ-
κλήτους κατενώπιον αὐτοῦ. Οὺ γάρ δὴ μόνον τῶν
ἁμαρτημάτων ἀπήλλαξεν , ἀλλά καὶ ἐν τοῖς εὐδοκι-
μηκόσι κατέστησεν. Ού γάρ ἵνα κακῶν ἀπαλλάξῃ μό-
νον τοσαῦτα ἔπαθεν, ἀλλ’ ἵνα καὶ τῶν πρώτων ἐπιτύ-
χωμεν · ὥσπερ ἂν εί τις κατάδικον μὴ μόνον τῆς
τιμωρίας ἐλευθερώσῃ, ἀλλά καὶ εἰς τιμὴν ἀναγάγῃ.
Kal τοῖς οὐδὲν ἡμαρτηκόσιν ἐγκατέταξε ο μᾶλλον δέ
αὐτὸς γὰρ πάσχει ταῦτα. ’Ὠσπερ ἂν εἴ τις πεμφθεὶς

325
