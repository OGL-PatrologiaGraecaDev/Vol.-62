ωτι
ιω

Doctaris oﬁcium. — Tamquam si nutrix foueat , in-
quit, filios suos. Ita oportet esse doctorem. Num nu-
trix adulatur ut gloriam consequatur? num pecuniam
petit a parvis pueris? num est illis gravis et molesta?
annon illa: sunt benigniores et mitiores quam matres?
llic ostendit amorem et benevolentiam. Ita deside-
rantes uos, inquit : ita vobis devincti sumus , et non
solum nihil accipimus , sed si oporteat etiam ipsas
impertiri animas, non recusahimus. Hoccine est,dic.
quaeso , humana: mentis? et quis adeo desipit ut hoc
dicat? Cupide volebamus tradere vobis, non solum
evangelium Dei, sed etiam animas nostras. Quamobrem
huc est illo majus. Et quodnam est lucrum? Ex
cvangelio quidem lucrum; dare autem animam, quod
ad difficultatem attinet, est illo majus. Non sunt enim
paria praedicare et dare animam : nam illud quidem
est honorabilius , hoc autem est majoris difﬁcultatis.
Vellemus , inquit, si liceret, etiam animas vobis ef-
fundere. Quoniam ergo laudavit et laudat, propterea
inquit. Non pecunias qnmrentes. non vobis adulantes,
non gloriam appetentes hoc facimus. Vide enim : si
multa conifecerant certamina , et impense Oportebat
eos laudari et haberi in admiratione, ut fortiores
evaderent, habebat laus suspicionem. Propterea, hzec
omnia dicit, amovens suspicionem, dicit pericula. Et
rursus, ne putetur pericula dicere, tamquam pro ipsis
laborans, et tamquam ab ipsis debeas honorari; ideo
postquam pericula memoravit, subjunxit : Quoniam
carissimi nobis {acti estis; atque ideo animas nostras
lubenter vobis dedissemus, eo quod vobis valde simus
devincti. Atque-evangelium quidem , quoniam Deus
jussit, annnntiamus; tantum autem vos diligimus, ut
si liceret, etiam animas dedissemus. Sic oportet dili-
gentem diligere , ut si ab eo petatur anima , et fieri
possit, non velet. Non dico , si petatur solum imo
vero ut ipse ad hoc donum accurrat. Nihil enim, nihil
hujusmodi amore fuerit jucundius, nihil illic conti-
gerit molestum. Fidelis amicus revera est vitae me-
dicamentum : fidelis amicus est'validum tegumen-
tum.
Quis sit verus amicus. Christiane amicitia: euntplum.
—- Quid enim non fecerit vertis et germanus amicus?
quam non attulerit voluptatem? quam non utilitatem?
quam non securitatem? Etiamsi thesauros dixeris
innumerabiles , nihil vero et germano amico potest
mquiparari. Primum autem dicamus quantam volu-
ptatem habet amicitia : gestit gaudio amicum videns
ct diffunditur : cum eo conjungitur quadam conjun-
ctione , qua: ineffabilem animo habet voluptatem : et
si solmu ejus meminerit, mente assurgit et attollitur.
De germanis loquor amicis , qui sunt unanimes , qui
pro amicis mori elegerint, qui ardenter amant. Ne
mihi, cogitantes eos qui leviter amant, et sunt mensa:
socii , et amici nomine , existimetis arguere id quod
dicitur. Si quis habet amicum qualem dico , verba
agnoscet : ct si eum quotidie viderit, non satiatur :
eadem ipsi qua: sibiipsi optat et precatur. Novi ego
quemdam qui pro amico viros sanctos rogabat ut pro
ipso primum orarent , deinde pro se. Tanta res est
ut repetam. Vult prior beneflcio afficere , et non vi-
